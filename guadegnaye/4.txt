​​#ከጓደኛዬ_ጋር
     ረመዳን ❹
(ኢብኑ ኢብራሂም)

፡
እነሆ ዛሬ ከጓደኛዬ ጋር ከተዋወቅን አራት ቀን ሞላን። በየቀኑ እውቀቴ  ሲጨምርና ኑሮዬ ሲረጋጋ ይታወቀኛል። ምክሩማ ምን ልበታችሁ በቃ የማይጠገብ ሆኖብኛል። ይሄው ዛሬም ምክሩን ፍለጋ ወደሱ  አቀናሁ። እሱም ሳይሳሳ ምክሮቹን ለገሰኝ። እስኪ እንዳስለመድኳችሁ ጥቂቶቹን ላካፍላችሁ።
✧✧✧✧✧✧✧✧✧✧✧✧✧✧✧✧

○ አላህን ተገቢውን ፍራቻ ፍራው ሙሲሊም ሆነህ እንጅ ይህችን ምድር እንዳትለቅ።

◉ አላህ ከረዳህ ማንም ሊያሸንፍህ፣ እሱ ካዋረደህም ማንም ሊረዳህ አይችልምና በአላህ ላይ ብቻ ሃሳብህን አስደግፍ! (ተመካ)

○ ማንኛዋም ነብስ የሞትን ፅዋ ቀማሽ መሆኗን እና የስራዋንም ውጤት የቂያማ ቀን እንደምትሰጥ እወቅ! ከጀሀነም ቅጣት ሰላም የወጣ በእርግጥ የታደለ ሰው ማለት እሱ ነው።

◉ የአላህን ማህርታ የሚጎናፀፉት በስህተት ወንጀል ሲፈፅሙ በቶሎ አላህን ይቅርታ የሚጠይቁት እንጅ፣ ሞት አፋፍ ላይ ሲደርሱ ጠብቀው ማህርታን የሚለምኑት አለመሆናቸውን እወቅ። ሳይረፍድም በጊዜ የአላህን ማህርታ ፈልግ።

○ የረዳት አልባ የቲሞችን ገንዘብ በግፍ የሚቀሙና የሚበሉ ሰዎች በሆዳቸው ውስጥ የሚበሉት እሳትን ነውና የየቲሞችን ገንዘብ ከመብላት ተቆጠብ።

◉ ከሌሎች ሙስሊም ወንድሞችህ ጋር በአላህ ገመድ(በተውሒድ) ተሳሰር ፈፅሞም እንዳትለያይ።

○ በአላህ የካዱትንም አካላት የልብ ወዳጅህ  አድርገህ አትያዝ። ከላይ የወደዱህ ቢመስሉም በውስጣቸው የቋጠሩት ጥላቻ ከባድ ነውና ተጠንቀቅ!

◉ ካህዲያኖች በድሎት ላይ ሲንፈላሰሱ አይተህ የተሻሉ አድርገህ እንዳታስብ። አላህ ችላ ብሎ የተዋቸው መጥፎ ስራቸው በዝቶ የከፋ ቅጣት ሊቀጣቸው አስቦ መሆኑን ልብ በል።

○ ስፋቷ የሰማያትና የምድር ወደ ምታህለዋ ጀነት ተሽቀዳደም። የተዘጋጀችውም አላህን ለሚፈሩት ነውና ከእነሱም ለመሆን ጣር።

◉ ወደ መልካም ከሚጣሩና ከመጥፎ ከሚከለክሉ የአላህ ባሮች ሁን። ከአላህ ቅጣት ሰላም የሚዎጡት እነሱ ናቸውና!
✧✧✧✧✧✧✧✧✧✧✧✧✧✧✧✧

ከእነዚህ እና መሰል ሌሎች ምክሮቹ ባሻገር የተለያዪ የውርስ ህግጋቶችን፣ ማግባት ስለሚፈቀዱልንና ስለማይፈቀዱልን አካላቶችም በዝርዝር አስረድቶኛል። በተለይ ወደ አላህ መጣራት እንዳለብኝ የነገረኝን ለመፈፀም ቆርጬ ተነስቻለሁ። የጓደኛዬን ምክሮች ከሞላ ጎደል ወደናንተ ማስተላለፌም አንዱ ዳዕዋ ቢሆንም ከዚህም በዘለለ አሉባሌ ቦታ ላይ የሚገኙ ወንድሞቼን ወደ ዲናቸው እንዲመለሱና ከወንጀላቸው እንዲቶብቱ ለመጣራት ቀበቶዬን አጥብቄ እንድነሳ አድርጎኛል። እናንተስ?… #ኢንሻ_አላህ!

በመጨረሻም ጓደኛዬ ካስተማረኝ ዱዓዎች ጥቂቱን ላደርግላችሁ ወደድኩ አሚን ማለቱ የናንተ ድርሻ ነው።
፡
✧✧✧✧✧✧✧✧✧✧✧✧✧✧✧✧

رَبَّنَآ إِنَّكَ مَن تُدْخِلِ ٱلنَّارَ فَقَدْ أَخْزَيْتَهُۥ ۖ وَمَا لِلظَّلِمِينَ مِنْ أَنصَارٍۢ
«ጌታችን ሆይ! አንተ እሳት የምታገባውን ሰው በእርግጥ አዋረድከው፤ ለበደለኞችም ምንም ረዳቶች የሉዋቸውም፡፡»

رَّبَّنَآ إِنَّنَا سَمِعْنَا مُنَادِيًۭا يُنَادِى لِلْإِيمَٰنِ أَنْ ءَامِنُوا۟ بِرَبِّكُمْ فَـَٔامَنَّا ۚ رَبَّنَا فَٱغْفِرْ لَنَا ذُنُوبَنَا وَكَفِّرْ عَنَّا سَيِّـَٔاتِنَا وَتَوَفَّنَا مَعَ ٱلْأَبْرَارِ
«ጌታችን ሆይ! እኛ በጌታችሁ እመኑ በማለት ወደ እምነት የሚጠራን ጠሪ ሰማን፡፡ አመንም፡፡ ጌታችን ሆይ! ኃጢአቶቻችንንም ለኛ ማር፡፡ ክፉ ሥራዎቻችንንም ከኛ አብስ፡፡ ከንጹሖቹም ሰዎች ጋር ግደለን፤»

رَبَّنَا وَءَاتِنَا مَا وَعَدتَّنَا عَلَىٰ رُسُلِكَ وَلَا تُخْزِنَا يَوْمَ ٱلْقِيَٰمَةِ ۗ إِنَّكَ لَا تُخْلِفُ ٱلْمِيعَادَ
«ጌታችን ሆይ! በመልክተኞችህም ላይ ተስፋ ቃል ያደረግክልንን ስጠን፡፡ በትንሣኤ ቀንም አታዋርደን፡፡ አንተ ቀጠሮን አታፈርስምና»
#አሚን
        

…ይቀጥላል